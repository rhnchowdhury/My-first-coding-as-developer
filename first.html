<!DOCTYPE html>
<html>
<head>
    <title>About Brazil hexa</title>
</head>
<body>
<h1>কাফুদের উচ্ছ্বাস ও আকুতি: নেইমার–ভিনিসিয়ুস শুনতে পাচ্ছেন তো?</h1>
<h3>বিশেষ প্রতিনিধি</h3>
<h6>প্রকাশ: ০১ জুলাই ২০২২, ০৩: ১৯</h6>
<img src="https://images.prothomalo.com/prothomalo-bangla%2F2021-03%2F963db148-9ae1-40b0-8ee6-3a804f202c1b%2Fron3.jpg?auto=format%2Ccompress&fmt=webp&format=webp&w=700&dpr=1.0">
<p>ব্রাজিলের পঞ্চম বিশ্বকাপ শিরোপা জয়ের ২০ বছর পূর্তি আসলে গতকাল। ক্যারিয়ারের প্রথম আর একমাত্র বিশ্বকাপ জয় বলে কথা! তাই আনন্দটা আর চেপে রাখতে পারেননি রোনালদিনিও, দুই দিন আগেই প্রকাশ করে ফেলেছেন।<br>  ২০ বছর আগের সেই আনন্দের ক্ষণকে স্মরণ করেছেন সেবারের বিশ্বকাপে ব্রাজিলকে নেতৃত্ব দেওয়া কাফু আর অন্যতম সদস্য রবার্তো কার্লোসও।<br>কাফু ব্রাজিলের ১৯৯৪ বিশ্বকাপ জয়ী দলেরও সদস্য ছিলেন। তবে অধিনায়ক হিসেবে বিশ্বকাপ ট্রফিটা উঁচিয়ে তো ধরেছিলেন ২০০২ সালেই।</br>
    মধুর সেই ক্ষণটির জন্য আজও গর্ব হয় কাফুর, ‘ব্রাজিলের হয়ে খেলতে পেরে আমি গর্বিত আর খুব খুশি। বিশ্বকাপ উঁচিয়ে ধরতে পারার সুযোগ পেয়ে আমি গর্বিত।’ <br>এ এমন এক স্মৃতি, যেটা চিরদিন মনের মণিকোঠায় রাখবেন কাফু। ২০০২ সালে অধিনায়ক হিসেবে বিশ্বকাপ জিতেছেন বলে ১৯৯৪–কে ভুলে যাচ্ছেন না কাফু,</br> ‘২৪ বছর বয়সে ১৯৯৪ সালের বিশ্বকাপ জয়টা ছিল স্বপ্নের মতো। ২০০২ সালে আমরা পঞ্চমবারের মতো বিশ্বকাপ জিতেছি। এ কারণে এটা আরও বিশেষ।
    <br>ব্রাজিল সর্বোচ্চ পাঁচবার বিশ্বকাপ জয়ের রেকর্ড গড়লেও সেই আনন্দ থেকে দেশটির ফুটবল–পাগল মানুষ ২০ বছর ধরে বঞ্চিত। ব্রাজিলের মানুষের জন্য এটা বেশ হতাশারই।</br> সেই আক্ষেপ থেকেই ব্রাজিলের ফুটবল আকাশের নতুন তারা নেইমার–ভিনিসিয়ুস জুনিয়রদের প্রতি একটা আকুতিও জানিয়েছেন কার্লোস—এবার বিশ্বকাপ জয়ের সময় এসেছে!
    <br>কাফুও আশা করছেন, কাতারেই কাটবে ব্রাজিলের বিশ্বকাপ জয়ের খরা, ‘আমার মনে হয় এবারের দলটা ভালো। <br>তারুণ্য আর অভিজ্ঞতার মিশেলে গড়া এক দল...কাতার বিশ্বকাপে ভালো অবস্থা নিয়েই যাচ্ছে ব্রাজিল। আমি সত্যই আশা করছি, তারা আমাদের প্রত্যাশা পূরণ করতে পারবে এবং খুব ভালো একটি টুর্নামেন্ট কাটবে ব্রাজিলের।’</br>
</p>
<p> <a href="https://www.prothomalo.com/sports/football">ফুটবল</a> থেকে আরও পড়ুন।
    <ul>
        <li>চেয়ারম্যানের কথায় অসন্তুষ্ট নেইমার নিজেই পিএসজি ছাড়তে চান</li>
        <li>প্রিমিয়ার লিগের কোন দলের সঙ্গে ভালো মানায় নেইমারকে</li>
        <li> নেইমারের চেলসিতে যাওয়া উচিত</li>
    </ul>
</body>
</html>